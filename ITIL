ITIL (ang. Information Technology Infrastructure Library) – kodeks postępowania dla działów informatyki. 
Zbiór zaleceń, jak efektywnie i skutecznie oferować usługi informatyczne. 

Zbiór dobrych praktyk, niezależnych od rodzaju obsługiwanej działalności biznesowej i wykorzystywanych technologii oraz ich dostawców, 
dostarczający standard terminologii, opisujący zarówno procesy jak i występujące w nich role oraz dostarczający metody pomiaru dojrzałości procesu.

ITIL opisuje procesy służące poprawnemu zarządzaniu infrastrukturą IT. Celem tych działań jest zapewnianie użytkownikom usług informatycznych 
na oczekiwanym przez nich poziomie wydajności i dostępności eksploatowanych systemów.

ITIL to opisany i uporządkowany szkielet procesów. Procesów pogrupowanych w sposób ułatwiający powiązanie ich z odpowiedzialnymi za ich realizację
jednostkami organizacyjnymi firmy. Dwie podstawowe grupy procesów to:

    Service Suport
    Service Delivery

Oddzielnymi od powyżej grup procesów są:

    Security Management: jego domeną jest troska o bezpieczeństwo świadczonych usług, rozumiane jako biznesowo zdefiniowane polityki bezpieczeństwa
        dla poszczególnych systemów czy usług, świadczonych przez infrastrukturę informatyczną na rzecz firmy;
    Application Management, w którego skład wchodzi: Software Development Lifecycle – cykl życia rozwoju oprogramowania i Testing of IT Services 
        – usługi testowania.

Service Support

Service Suport to zbiór procesów, których celem jest zapewnienie użytkownikom systemów oczekiwanej przez nich dostępności i wydajności systemów
informatycznych. W skład tej grupy wchodzą następujące procesy:

    1. service desk – obsługa zgłoszeń użytkownika,
    2. incident management – zarządzanie incydentami,
    3. problem management – zarządzanie problemami,
    4. configuration management – zarządzanie konfiguracją,
    5. change management – zarządzanie zmianą,
    6. release management – zarządzanie wersją.

Service Desk

Service Desk to punkt kontaktu (SPOC – Single Point of Contact) pomiędzy użytkownikiem usług IT, a organizacją świadczącą usługi. 
Pracownicy Service Desk skupiają się na obsłudze incydentów i zapytań użytkowników. 
Rola Service Desku obejmuje takie czynności, jak:

    1. Przyjmowanie i rejestrację wszystkich zgłoszeń od użytkowników,
    2. Natychmiastowe rozwiązywanie prostych problemów, zapytań i skarg („gaszenie pożarów”),
    3. Wstępne rozpoznanie wszystkich zgłaszanych incydentów, zebranie informacji potrzebnych w kolejnych etapach, 
        wykonanie pierwszej próby rozwiązania zgłoszonego incydentu, i/lub przekazanie go do właściwej grupy wsparcia według ustalonych 
        schematów,
    4. Monitorowanie postępów prac nad incydentem i eskalacja zgodnie z ustalonymi poziomami świadczenia usług,
    5. Informowanie użytkowników o statusie zgłoszenia,
    6. Przygotowywanie raportów dla kierownictwa IT.

Role i odpowiedzialności Service Desku regulują wewnętrzne umowy organizacji.

...

Korzyści:

   1. optymalizacja i redukcja kosztów świadczenia usług IT, dzięki podejściu do zarządzania IT jak do biznesu,
   2. standaryzacja i zwiększenie przewidywalności usług IT,
   3. usprawnienie komunikacji i współpracy na linii Biznes – Klient,
   4. większe zaangażowanie IT, dzięki partnerskiemu podejściu,
   5. lepsze zarządzanie jakością poprzez ciągłe doskonalenie usług.

Biblioteka ITIL wprowadza wspólny język i słownik pojęć, systematykę procesów IT oraz relacji pomiędzy nimi. 
Niewątpliwą zaletą ITIL jest możliwość dostosowania założeń metodyki do własnych potrzeb (zgodnie z zasadą “Przyjmij i dopasuj”) oraz 
zastosowania jej w każdej organizacji, niezależnie od jej wielkości i charakteru działalności – zarówno w biznesie jak i organizacjach 
non-profit.
