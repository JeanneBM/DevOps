   1. SCRUM to metodyka zwinna – pomaga zarządzać projektami w niepewnym, bardzo zmiennym środowisku jakim często jest środowisko IT. 
    Nie należy mylić metodyki z metodologią. Metodyka to zbiór zasad, według których należy postępować, metodologia to nauka.
    
   2. Najważniejszy jest działający produkt – Pod koniec każdej iteracji projektu (patrz punkt 4) zespół oddaje jakiś kawałek działającej 
   funkcjonalności, która została ukończona oraz przetestowana i jest gotowa do wdrożenia, jeżeli strona biznesowa podejmie taką decyzję.
   
   3. Cały zespół pracuje jednocześnie z pełnym zaangażowaniem – Czyli jednocześnie toczą się prace projektanckie, graficzne, programistyczne, 
   webmasterskie – już od pierwszego dnia trwania projektu. Nie ma klasycznego waterfallowego podziału na etapy, projektu, 
   np.: analiza, makietowanie, rysowanie grafik i development.
   
   4. Zespół jest interdyscyplinarny i samoorganizujacy się – Każdy jego członek oprócz swoich głównych, oczywistych kompetencji posiada także 
   inne umiejętności w obszarach przydatnych dla projektu. Zespół sam wypracowuje sposoby rozwiązania postawionych przed nim zadań, nie są one 
   narzucane odgórnie.
   
   5. Projekt jest podzielony na iteracje – Czyli równe etapy zwane „sprintami”. Wraz z końcem jednego sprintu i zaprezentowaniem przez zespół 
   jego wyników planowany jest kolejny.
   
   6. Role w zespole – Wyróżniamy Product Ownera, czyli reprezentanta biznesu, Scrum Mastera, czyli osobę odpowiedzialną za działanie zgodnie 
   z metodyką i bieżącą pomoc zespołowi oraz Zespół Developerski. Uwaga, w SCRUMie nie występuje taka rola jak Project Manager.
   
   7. Artefakty SCRUMa – Czyli przejrzyste i proste narzędzia służące do zarządzania „zakresem” (rozumianym inaczej niż w klasycznych projektach). 
   Są to Product Backlog, Sprint Backlog, Przyrost.
   
   8. Zdarzenia SCRUMa – Porządkują pracę oraz usprawniają komunikację w projekcie, wprowadzając kilka rodzajów spotkań, z których każde ma swój 
   określony cel. Czas ich trwania jest z góry znany i ograniczony. Są to:
        Sprint (zalecana długość od 2 do maksymalnie 4 tygodni),
        Planowanie Sprintu,
        Daily Scrum czyli krótki, 15 minutowy, codzienny status realizacji celu sprintu i plan na najbliższe 24 godziny,
        Sprint Review, czyli podsumowanie sprintu z demonstracją  pokazującą wyniki prac w sprincie i jego przyrost,
        Retrospekcja Sprintu skupiająca się na optymalizacji procesów.
